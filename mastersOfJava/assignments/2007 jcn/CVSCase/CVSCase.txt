1 Inleiding

  De CVS server is gecrasht waardoor de revisie nummers van één
  java bronbestand zijn gewist. Gelukkig bleef de inhoud van elke
  revisie behouden.
  
  Nu is het zo dat de programmeur op dusdanig specifieke wijze
  commits van revisies en branches heeft uitgevoerd dat het toch
  mogelijk is de revisie nummers op eenduidige wijze te herstellen.
  
  Hij gebruikte lineaire revisies louter om één of meer nieuwe
  methodes achteraan toe te voegen en branch revisies louter om
  één methode, maar niet de laatste, te verwijderen.

2 Opdracht
  
  Om een en ander te vereenvoudigen wordt de inhoud van het java
  bronbestand voorgesteld door een reeks van letters waarbij elke
  letter een methode vertegenwoordigt. De letters staan altijd in
  alfabetische volgorde.
  
  Op basis van de inhoud van de reeks revisies welke gesorteerd op
  origineel revisienummer worden aangeleverd dient bepaald te
  worden welke die revisie nummers waren.
  
  Let op: deze case bevat één verborgen testgeval. 

3 Voorbeeld

  Een serie revisies met de te bepalen revisie nummers:
  
  ABC    ->   1.1
  BC     ->   1.1.2.1
  BCD    ->   1.1.2.2
  AC     ->   1.1.4.1
  ABCD   ->   1.2

4 Tips

  Om te bepalen in hoeverre er een potentiële directe relatie
  bestaat tussen twee revisies moet de inhoud vergeleken worden.
  De case voorziet reeds in functies die dat voor je doen.
  
5 CVS
  
  CVS is een hiërarchisch versiebeheer systeem waarin elke revisie
  van een gegeven bestand een uniek revisienummer krijgt.
  
  Dit revisienummer is opgebouwd uit een branchnummer en een
  versienummer (gescheiden door een punt).
  
  Elke eerste revisie van een bestand krijgt revisienummer 1.1.
  
  Elke lineaire revisie erft het branchnummer van zijn voorganger
  en het versienummer van zijn voorganger met 1 opgehoogd.
  
  Elke branch revisie krijgt het revisienummer van zijn
  voorganger gecombineerd met het laagste ongebruikte even nummer
  als branchnummer en het versienummer 1.
  
  Voorbeeld:
  De tweede branch revisie van revisie 1.2 krijgt branchnummer
  1.2.4 en versienummer 1 ofwel revisienummer 1.2.4.1.
                                                        +-------------+
                             Branch 1.2.2.3.2 ->        ! 1.2.2.3.2.1 !
                                                      / +-------------+
                                                     /
                   +---------+    +---------+    +---------+
  Branch 1.2.2 -> _! 1.2.2.1 !----! 1.2.2.2 !----! 1.2.2.3 !
                 / +---------+    +---------+    +---------+
                /
  +-----+    +-----+    +-----+    +-----+    +-----+
  ! 1.1 !----! 1.2 !----! 1.3 !----! 1.4 !----! 1.5 !  <- The main trunk
  +-----+    +-----+    +-----+    +-----+    +-----+
                  !
                  !   +---------+    +---------+    +---------+
  Branch 1.2.4 -> +---! 1.2.4.1 !----! 1.2.4.2 !----! 1.2.4.3 !
                      +---------+    +---------+    +---------+